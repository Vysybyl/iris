+++
title = 'Lisboa'
date = 2024-05-04T22:00:00+00:00
image = '/iris/images/2021-12-07_praca_do_comercio.jpg'
categories = ['poetry']
tags = ['lisboa']
languages = ['it']
draft = false
+++
*(sogno in tre parti)*
### Parte Prima: Paradiso  
  
Dove sei finita, Lisbona? Ti ho cercata,    
contandomi le tue colline nel petto    
(ne trovo solo quattro: *Parque*[^1]    
non è mai stata collina).      
  
Nel ventre ho la stessa voglia di sentirti accostata,  
intima, pelle contro pelle, che fantasiavo nel letto  
da ragazzino, tu, *meu Amor*, mia prima Donna,  
mia prossima amante
  
Che fine hai fatto? Imparo nuove parole,  
per non udire ancora, sul ponte bianco  
che dentro te mi porta, "*Take a walk on the wild side*"[^2]  
Per non dire: "Io voglio" - *"I want"* - ma *"quero"*,  
oppure sorriderti, la prima volta  
che mi portasti a sentire il fado  
stretti e sudati dietro la porta di metallo[^3], che hai aperto  
con poche parole liquide. Dalla biblioteca leggo, canto  
con la *viola dedilhada*[^4] imprestata  
"*O Amor resolve tudo e traz a esperança até nós*"[^5]  
Segretamente spero, ripetendo la "*a*" chiusa e la "*a*" aperta[^6]  
ormai solo per scherzo, che tu mi guardi, che il tuo fuoco  
si faccia toccare dalle mie dita sole.  
*Quero beijar-te!* Vorrei baciarti ancora  
piano, e sugli occhi e ancora baciarti  
il seno, tra le gambe. *"Ainda não estou pronta  
para engolir o teu esperma"* mi dicesti, basito, come una sacerdotessa  
che prepare il corpo a un sacrificio d'amore  
davanti a uno zotico che si rieccita  
e senza cambiare il preservativo la penetra e viene  
come feci allora.  
  
Dove sei ora? La tua schiena nuda è la stessa,  
dall'alto di *São Pedro de Alcântara*,  
ma se vengo a frugarti non ti trovo.  
La *Casa do Alentejo* mantiene gli specchi,  
ma la birra è cara, non si può giocare[^7],  
l'odore tuo è scomparso. La *"Suiça do Rossio"* è morta[^8].  
Restano solo blocchi di marmo su cui monta  
un'amica mia, e scuotiamo forte la testa  
e la lingua per scacciare il dolore di una crisi mentale.  

Quella prima sera che salendo il tuo *caracol* cieco[^9]  
mi mostrasti la tua *Graça*  
eravamo SOLI! UN GIARDINO DESERTO!  
Il nuovo *Jardim da Graça* non era che un'idea dietro un muro[^10],  
ma ora che è aperto, dove sei? *Quero*, voglio,  
tornare a cercarti nella tua pioggia, *meu amor*!  

Non più *Baixa deserta à noite*[^11], non più  
*Ateneu*[^12] con danza e musica! non più  
(e l'ho sempre evitato) *Adamastor*[^13]!  
Chiudono i vecchi della *Casa do Minho*,  
quelli del *Lusitano*[^14]. L'unico eroe  
è *Manuel Mato Sousa* che in piedi nella disfatta  
non porta una pistola alla tempia ma una *bifana* alla bocca  
e muore, *caralho*, soffocato di un tuo sapore[^15].

La colpa è mia. Non mi è mai bastato il tuo ultimo fiore,  
ne volevo un altro, ma non pensato ancora:  
la mostra nell'*andar em obras*[^16], la tua amica ballerina, la sera stessa della festa  
in cui mi portasti per mano nell'oscurità  
del tuo giardino e allungata tra le mie braccia  
e il fusto stretto della magnolia mi porgi il retro del collo  
che ricorda: "Mordimi forte, papà!" E il mio  
corpo lo sente e tre forti morsi  
bacia sulla tua nuca e tre forti orgasmi  
accarezza tra le tue gambe e succhia dalla tua colonna.  

Silenzio.  

Parti doman l'altro o poco più.  
È finito l'Erasmus. E dei pochi  
saluti che ci siamo detti,  
"tu sei un coglione" resta oggi il più vero.  


[^1]: Le sette colline di Lisbona sono *São Jorge*, *São Vicente*, *São Roque*, *Santo André*, *Santa Catarina*, *Chagas* e *Sant'Ana*. Non sono mai riuscito a ricordarle né a indicarle tutte. "*Parque*" è una fermata della metro.
[^2]:La seconda, la terza e forse la quarta volta che arrivai a Lisbona, dall'Alentejo,
la radio dell'autobus o le cuffie del lettore MP3 stavano dando questa canzone.
[^3]:Se tu non fossi stata portoghese non ci avrebbero mai fatto entrare. Il locale accanto   
a *largo de São Miguel* (o *das palmeiras*, le palme erano ancora lì, non ancora mangiate dallo *escaravelho-vermelho*) era strapieno, siamo rimasti sulla soglia appoggiati alla porta chiusa.
[^4]: Chitarra classica. La viola è *viola d'arco*
[^5]: [*O segredo do futuro* - Madredeus](https://www.youtube.com/watch?v=QySx1AW_hks)
[^6]: Due delle dodici vocali portoghesi.
[^7]:Costava 80 centesimi e si poteva bere in quel salone dove ora fanno ricevimenti.  
[^8]:Pasticceria storica di *praça do Rossio*  
[^9]:Il *caracol da Graça* (lett. "chiocciola della Grazia") è una viuzza pedonale che sale a zig-zag dalla *Mouraria* sbucando all'improvviso sul panorama mozzafiato del *miradouro da Graça*.  
[^10]:Giardino pubblico aperto nel 2015 sui terreni del convento.   
[^11]:Nella prima decade del 2000, tutta la *Baixa Pombalina*, compresa *Praça do Comércio*,  
era poco frequentata e pressoché deserta la sera.  
[^12]:*Miradouro*, luogo di ritrovo. Ora recintato e chiuso la sera. Accanto sorgono hotel di lusso.  
[^13]:Il [*Lusitano Clube*](https://www.publico.pt/2020/08/26/local/noticia/lusitano-fecha-sede-ocupava-ha-apenas-tres-anos-1929385) perse prima la sua sede storica e poi non riuscì a mantenersi in attività dopo il covid, nonostante i 115 anni di storia. Simile sorte l'ha avuta la *Casa do Minho*. In entrambi questi circoli storici il personale era spesso in là con gli anni.  
[^14]: [Associazione culturale](https://pt.wikipedia.org/wiki/Ateneu_Comercial_de_Lisboa) con sede in un centralissimo palazzo storico. Piscina, scuola di danza, ecc. Per accedere al bar al primo piano si
passava per la palestra con campetto da basket.
[^15]:[Il signor Sousa](https://www.cmjornal.pt/portugal/detalhe/morre-sufocado-em-restaurante-de-luxo) - grasso, rubicondo, sornione - serviva bicchieri di ginja alla "*Ginja sem Rival*". Muore soffocato mangiando un panino con la bistecca nel ristorante di lusso *Gambrinus*, lì accanto. Ridendo, credo io.  
[^16]: Associazione? Occupazione? Da qualche parte vicino a *praça dos Restauradores* qualcuno
mi porta al primo piano di un palazzo. L'appartamento è sventrato dai lavori (*obras*),
qualcuno ha tirato delle prolunghe, installato delle luci al neon e riempito lo spazio di opere d'arte.
